# System-sterowania-dronem-obserwacyjnym

Dron – jest jednym z produktów systemu sterowania dronem obserwacyjnym. Za pomocą odpowiednich komponentów oraz systemów dron jest zintegrowany ze stacją naziemnego sterowania dronem oraz joystickiem. Jego głównym zadaniem jest wykonywanie poleceń wysyłanych z wyżej wymienionych produktów. Dron może być wykorzystany do wykonywania zadań bojowych takich jak : obserwacja granic państwa, rozpoznanie terenu, identyfikacja i wskazanie celów do ataku, zbieranie danych meteorologicznych dla artylerii, korygowanie ognia artylerii lub przeprowadzenie ataku bojowego. Oprócz wymienionych zadań dron może być wykorzystany do przeprowadzenia akcji poszukiwawczo-ratowniczych. Elementami składowymi drona są : kamera światła dziennego, kamera termowizyjna, różnego rodzaju sensory/czujniki (żyroskop, akcelerometr), gps oraz szkielet drona, dwie anteny służące do odbioru sygnału zdalnego sterowania, antena do bezprzewodowej transmisji obrazu i audio oraz  antena zapasowa, oprogramowanie w postaci: ArduPilot, modułu zdalnego sterowania, modułu lotu autonomicznego, modułu lotu awaryjnego. Wszystkie czujniki oraz systemy nawigacyjne znajdują się na froncie drona. Pozostałe elementy mogą być rozmieszczone dowolnie lub według zaleceń kierownika projektu. Dron wykonany jest ze stosunkowo lekkich materiałów kompozytowych w celu zmniejszenia masy i zwiększenia manewrowości oraz prędkości. Produkt przeznaczony jest dla służb mundurowych. Użytkownikiem drona będzie wyszkolona osoba na stanowisku operatora drona, posiadająca odpowiednie certyfikaty poświadczające jego zakończone kursy i szkolenia. Do drona dołączona będzie instrukcja, w której znajdą się szczegółowe informacje na temat drona, jego specyfika, zasady użycia i wykorzystania.  
